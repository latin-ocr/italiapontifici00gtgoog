1 44 Latium.

TREVL
(Trebia. Trebae)

Dom. Ant. Pierantoni Memorie del Lazio, ms. s. XVIII, Trevi, olim in bibl. eccl.

s, Mariae, nunc in archivo civitatis. — Ma rocco Monumenti X 26 sq. — O a ppel letti '

VI 386 sq.

Trebia oppidum ad Anienis ripas, olim Treba Augusta (cf. H. Dessau
in O. Ι. L. XIV 353), usque ad saec. XI proprium episcopatum habuit (cf.
Giorgi Diss. hist. de cathedra episc. Setiae p. 18 sq.; Duchesne in Arch.
della Soc. Rom. XV 496), qui fluminis ipsius valles una cum oppidis Vallis
petrarum (Valkpietra)‚ Filittini (Filettino), Gennae (Jerme) et Collis altuli
suis finibus continebat. Veterum episcoporum seriem praebet Ughelli ² X· 175,
qui vero in errorem gravissimum incidit, oppidum hoc Latii cum castro Trevi
in Umbria inter Fulgineum et Spoletium confundens. Episcopatus Trebensis
miseram suam vitam traxit usque ad N icolai II tempora, cuius Romanae
synodo a. 1059 ultimus Trebensis episcopus Iohannes interfuit. Ipse Nicolaus II
episcopatum suppressit, quia ita pauper esset, ut proprium competenter et
digne nequiret redditibus suis sustentare pontificem, et Anagnini episcopi
iurisdictioni spirituali una cum quatuor eius municipiis subiecit; quod con-
firmarunt Alexander II, Gregorius VII et Victor III. Sed documenta ipsa
perierunt (v. Anagni, Episc. n. 3-6). quta Trebensium popularem tradi-
tionem, quam Mirtius in Chron. Sublacen. (ed. Allodi p. 216) vulgavit, Trebia
dignitate episcopali civitatisque titulo orbata est ob necem episcopi sui ab
incolis actam. Verum Trebenses memoriam praeteritae gloriae nunquam
amiserunt; temporibus enim Innocentii 111, Honorii III et Gregorii IX
libertatem suam rursus acquirere conati sunt, contendentes ecclesiam s. Theodori
Trebensem olim cathedralem fuisse. Sed frustra. Nam Gregorius IX a. 1227
aug. 13 constituit, ecclesiam s. Theodori et omnes alias Trebenses ecclesias
episcopo Anagnino tamquam dioecesano episcopo quoad correctionem, refor-
mationem, institutionem et destitutionem et omnia alia iura episcopalia
perpetuo esse subiectas (Potthast Reg. 8008). Ita permansit usque ad
Urbanum VIII, qui Trebiam et Gennam ab Anagnino episcopatu seiunxit,
eas abbatiae Sublacensi attribuens.

Saec. XII in territorio Trebensi dynastas invenimus, quos Mirtius
regulos appellat. Adnotare iuvat, castrum Trebani a. 1151 dec. 10 ab
Eugenio 111 datum fuisse ex contractu permutationis Odoni de Columpna
(v, Roma, Comites de Tusculano n. 5). Saec. XIII familia Alexandri IV ibi
floruit, ac deinde Caetanorum; de aliis cf. Mirtii Chron. Sublacen. (ed. Allodi
p. 217) et De Magistris p. 114 sq. et rescripta Clementis IV a. 1268 mart. 30
in Cencii Libro censuum S. R. E. (ed. Fabre-Duchesne H 16).

Trebenses, quos inveteratos abbatiae hostes Mirtius appellat (Allodi
p. 212), contra vicinos Sublacenses abbates passim lites moverunt, praesertim
circa castrum Gennae; quibus compositis in curia Romana, denique Genna
monasterio Sublacensi adsignata est (cf. Rambaldi iudicis s. pal. iudicatum

