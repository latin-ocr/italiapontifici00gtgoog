ORTE

(Horta. Orta„ Hortona)

 

Ughelli ¹ I 792 sq.; ² Ι 733 sq. — Ι. Fontanini De antiquitatibus Hor-tae
coloniae Etruscorum ¹ (Romae 1708); ⁸ (Romae 1723). - Casimiro Mem. istor. dei frati
Minori ¹ p. 201 sq.; ² p. 286 sq. — (F. Marone) Dell'antichita de' vescovi di civita
Castellana sopra quella di Orte (Roma 1759). —- Th. Mamachi De episcopatus Hortani
antiquitate ad Hortanos cives liber singularis, Accedit: Adversus auctorem libelli italice
scripti De cathedra Hortana Civitonicae non praeferenda (Romae 1759). - (F. Marone)
Ragionamento con cui si dimostra che la sede vescovile della citta di Orta non pub
pretendere superiorita di precedenza sopra la sede vescovile di Civita Castellana per
ragione di maggior antichita (In Roma 1759). — (F. Marone) Secondo (e terzo) ragio-
namento in cui si risponde alle ragioni proposte dal Mamachi in favore della cattedra
vescovile di Orta contro la cattedra vescovile di Civita Castellana (In Roma 1759). -
Cappelletti VI 23 sq. — Moroni Dizionario XLIX 182 sq.; CII 39sq.

Episcopatus Hortanns.

Horta, antiqua Etruriae civitas. prope Tiberim flumen, iam saec. IV
episcopali dignitate floruit. In bellis inter Romanos et Langobardos Horta
varias sustinuit calamitates (cf. Pauli diac. Hist. Langob. lib. IV c. 8 et
Gregorii III epistolam ad episcopos in Tuscia Langobardorum constitutos
J. 1736. JE. 2253). Inter episcopos, qui semper Romano pontifici imme-
diate subiecti fuere, s. sedis apostolicae legati claruerunt Arsenius sub
Nicolao Ι, Petrus sub Iohanne X, et Rodulfus, qui ab Honorio II ad car·
dinalatum promotus, etiam in Innocentii H privilegiis inter cardinales episcopos
subscripsit. Denique a. 1437 Hortana et Civitatis Castellanae ecclesiae
propter inopiam et tenuitatem reddituum et proventuum ab Eugenio IV
unitae sunt, ita ut praesul inde appellaretur Hortae et Civitatis Castellanae
sive Civitatis castellanae et Hortae episcopus. Inde orta est saec. XVIII
de antiquitate Hortae et Civitatis castellanae controversia, cuius duces fuere
Marone et Mamachi.

Magna inter viros eruditos disceptatio quoque est, tres illae Gregorii I
epistolae (Reg. lib. I ep. 32 ad Romanum patricium et exarchum Italiae
J. 736. «ΤΕ. 1101; Reg. lib. IV ep. 39 ad clerum Hortonae J. 946. «ΤΕ. 1311;
Reg. lib. IX ep. 194 ad Scholasticum defensorem J. 1368. JE. 1721) rectius
ad Hortam referantur an potius ad Ortonam. Quamquam res mihi valde
incerta videtur, has epistolas sub Ortona adducam.

